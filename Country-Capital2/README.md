Στα πλαίσια της 5ης ΥΕ, στην ενότητα με τα παραδείγματα, είχαμε δει μία εφαρμογή – εκπαιδευτικό
παιχνίδι όπου ο χρήστης έπρεπε να μαντέψει τις 27 χώρες της Ευρωπαϊκής Ένωσης και τις πρωτεύουσές
τους. Στα πλαίσια του παραδείγματος της 7ης ΥΕ, θα συνεχίσουμε την ανάπτυξη του συγκεκριμένου
παιχνιδιού και συγκεκριμένα θα υλοποιήσουμε τις παρακάτω επεκτάσεις:
1. Θα αναδιατάξουμε τον κώδικά μας με χρήση συναρτήσεων, όπως παρουσιάστηκε στην 6η ΥΕ.
2. Θα δίνουμε τη δυνατότητα στον χρήστη να αποθηκεύει την πρόοδό του (save game) και να
συνεχίζει κάποια άλλη στιγμή το παιχνίδι από το σημείο που το είχε αφήσει (load game).
3. Για κάθε σωστή απάντηση χώρας, θα εμφανίζουμε στον χρήστη 3 πόλεις της συγκεκριμένης
χώρας, πέραν της πρωτεύουσας που ο χρήστης την έχει ήδη πληκτρολογήσει, ώστε να δώσουμε
μεγαλύτερη εκπαιδευτική αξία στο παιχνίδι μας. Η ανάκτηση πόλεων για μία συγκεκριμένη χώρα
θα γίνεται από ένα δημόσια διαθέσιμο dataset (σε μορφή csv), το οποίο περιέχει σχεδόν 43.000
πόλεις, από όλες τις χώρες του κόσμου.


