
Εισαγωγή
Στα πλαίσια της 1ης ολοκληρωμένης εφαρμογής, θα αξιοποιήσουμε τη γνώση που αποκτήσαμε μέχρι
στιγμής για να κατασκευάσουμε μια διασκεδαστική εφαρμογή που αγγίζει την περιοχή της τεχνητής
νοημοσύνης. Πιο συγκεκριμένα, θα κατασκευάσουμε μια εφαρμογή που λειτουργεί ως γεννήτρια
κειμένου, δίνοντας στον υπολογιστή μας τη δυνατότητα να παράγει μόνος του κείμενα, έχοντας
προηγουμένως «εκπαιδευτεί» πάνω σε κείμενα που έχουν γράψει άνθρωποι.
Μην ανησυχείτε – δεν πρόκειται να κατασκευάσουμε κάποια τεχνητή νοημοσύνη που θα καταργήσει την
ανάγκη για νέους συγγραφείς και λογοτέχνες! Στην πραγματικότητα η εφαρμογή μας είναι μάλλον
απίθανο να κατασκευάσει κείμενα που βγάζουν ιδιαίτερο νόημα, ωστόσο με το παράδειγμα αυτό θα
δούμε πως μπορούμε να εκμεταλλευτούμε απλές γνώσεις, όπως
● Επεξεργασία συμβολοσειρών
● Ανάγνωση από αρχεία κειμένου
● Δομές δεδομένων (συγκεκριμένα, γράφους)
για να υλοποιήσουμε τα βασικά στοιχεία μιας (όχι και τόσο
εξελιγμένης) τεχνητής νοημοσύνης. Μπορεί να φαντάζει περίεργο
που ασχολούμαστε με μια ατελή τεχνητή νοημοσύνη. Ωστόσο,
τέτοια είδη υπολογιστικής ευφυίας μπορούν να έχουν πραγματικά
χρήσιμες εφαρμογές. Φανταστείτε τη δυνατότητα που έχουν τα
σύγχρονα κινητά τηλέφωνα να σας προτείνουν την επόμενη λέξη
που πιθανώς θέλετε να γράψετε, καθώς πληκτρολογείτε – η
λειτουργία αυτή υλοποιείται ακριβώς με τον ίδιο τρόπο όπως και
η εφαρμογή που θα κατασκευάσουμε.
Αρχές λειτουργίας
1) Η εφαρμογή πρέπει να διαβάζει προαποθηκευμένα αρχεία κειμένου, ώστε να εκπαιδεύεται για
να μπορεί να «μαντέψει» ποια ή ποιες λέξεις είναι πιθανό να ακολουθούν οποιαδήποτε
συγκεκριμένη λέξη. Για το σκοπό αυτό, η εφαρμογή θα αναζητά και θα «διαβάζει» από ένα ή
περισσότερα αρχεία κειμένου (σε μορφή απλού κειμένου, .txt) που βρίσκονται αποθηκευμένα
σε συγκεκριμένο κατάλογο/φάκελο στον υπολογιστή του χρήστη. Κατά την ανάγνωση, η
εφαρμογή πρέπει να αγνοεί σημεία στίξης, διαχωρίζοντας τα περιεχόμενα του κάθε αρχείου σε
λέξεις, οι οποίες πρέπει να αναπαρίστανται αποκλειστικά με μικρά γράμματα. Για παράδειγμα,
το παρακάτω κείμενο, παράγει τις ακόλουθες 5 λέξεις:
Hello, my name is John!
hello my name is john
Εισαγωγή στον Προγραμματισμό με Python
2) Κατά την έναρξη, το πρόγραμμα εμφανίζει κάποια βασικά στατιστικά στο χρήστη:
a. Το πλήθος αρχείων από τα οποία εκπαιδεύτηκε.
b. Το συνολικό πλήθος λέξεων και το πλήθος των μοναδικών λέξεων που διάβασε.
c. Τις πέντε πιο σπάνιες λέξεις (δηλαδή, αυτές που εμφανίζονται με τη μικρότερη
συχνότητα). Σε περίπτωση ισοψηφίας, επιλέγονται πέντε τυχαίες από αυτές που είναι
πιο σπάνιες.
3) Η εφαρμογή υποστηρίζει τρεις τρόπους λειτουργίας. Ο χρήστης επιλέγει τον επιθυμητό τρόπο
λειτουργίας με διαδραστικό σύστημα εισόδου στο πρόγραμμα (λίστα επιλογών).
Τρόπος Α: Οι top-k πιο συχνές λέξεις.
Δίνοντας μια λέξη και ένα μέγιστο πλήθος συστάσεων (k): Στην περίπτωση αυτή, ο χρήστης
πληκτρολογεί μια λέξη και το πρόγραμμα επιστρέφει τις k πιο πιθανές λέξεις που μπορεί να την
ακολουθούν. Αν οι πιθανές λέξεις είναι λιγότερες από k, τότε επιστρέφονται όσες υπάρχουν. Αν
είναι περισσότερες από k λόγω ισοβαθμίας, τότε επιλέγονται με τυχαίο τρόπο μεταξύ αυτών που
ισοβαθμούν όσες χρειάζονται για να συμπληρωθεί ο αριθμός επιστρεφόμενων προτάσεων. Αν η
λέξη που έδωσε ο χρήστης δεν είναι γνωστή στο πρόγραμμα (δηλαδή δεν υπήρχε στα κείμενα
εκπαίδευσης), το πρόγραμμα απαντά με κατάλληλο μήνυμα.
Στο ανωτέρω παράδειγμα, ο χρήστης έχει δώσει τη λέξη good και έχει ορίσει k=3. Βλέπουμε
ότι οι λέξεις morning και boy επιλέγονται γιατί έχουν τις 2 υψηλότερες συχνότητες. Οι λέξεις
luck και afternoon έχουν την ίδια συχνότητα εμφάνισης μετά την good, οπότε ισοψηφούν.
Με τυχαία επιλογή μεταξύ τους επιλέγεται η afternoon, και ο χρήστης λαμβάνει ως έξοδο τις
λέξεις morning, boy, afternoon από το πρόγραμμα.
Εισαγωγή στον Προγραμματισμό με Python
Τρόπος B: Ένα κείμενο συγκεκριμένου πλήθους λέξεων.
Δίνοντας μια λέξη και ένα συγκεκριμένο πλήθος λέξεων κειμένου (n): Στην περίπτωση αυτή,
ο χρήστης πληκτρολογεί μια λέξη και το πρόγραμμα παράγει μια ακολουθία n λέξεων. Κάθε
λέξη w στη θέση i (wi) που παράγεται από το πρόγραμμα, είναι η πιο πιθανή λέξη που
ακολουθεί την αμέσως προηγούμενη λέξη wi-1. Σε περίπτωση ισοβαθμίας, η λέξη που θα
παραχθεί επιλέγεται με τυχαίο τρόπο.
Στο ανωτέρω παράδειγμα, ο χρήστης έχει δώσει τη λέξη good και έχει ορίσει n=3. Βλέπουμε
ότι οι λέξεις morning και boy έχουν την ίδια συχνότητα εμφάνισης μετά την good, οπότε
ισοψηφούν. Με τυχαία επιλογή μεταξύ τους επιλέγεται η morning, και επιστρέφεται από το
πρόγραμμα. Στη συνέχεια, τη λέξη morning βλέπουμε ότι ακολουθεί με μεγαλύτερη
συχνότητα η λέξη friends, οπότε επιστρέφεται. Στο τέλος, ο χρήστης λαμβάνει ως έξοδο τη
φράση “good morning friends”.
Στην περίπτωση που κατά την προσπέλαση του γράφου συναντήσουμε κάποια λέξη που δεν
έχει ακόλουθη, το πρόγραμμα τερματίζει χωρίς να είναι απαραίτητο να επιστραφεί κείμενο
μεγέθους όσων λέξεων έχει ορίσει ο χρήστης.
Εισαγωγή στον Προγραμματισμό με Python
Τρόπος Γ: Ένα κείμενο συγκεκριμένου πλήθους λέξεων με τυχαιότητα.
Δίνοντας μια λέξη και ένα συγκεκριμένο πλήθος λέξεων κειμένου (n): Στην περίπτωση αυτή,
ο χρήστης πληκτρολογεί μια λέξη και το πρόγραμμα παράγει μια ακολουθία n λέξεων. Κάθε
λέξη w στη θέση i (wi) που παράγεται από το πρόγραμμα, είναι κάποια λέξη από αυτές που
ακολουθούν την wi, δίνοντας μια σταθμισμένη πιθανότητα που ευνοεί αυτές που την
ακολουθούν με μεγαλύτερη συχνότητα, αλλά χωρίς να αποκλείει αυτές που την ακολουθούν
με μικρή συχνότητα από το να επιλεγούν.
Στο ανωτέρω παράδειγμα, ο χρήστης έχει δώσει τη λέξη good και έχει ορίσει n=3.
Βλέπουμε ότι οι λέξεις morning και boy έχουν την μεγαλύτερη συχνότητα εμφάνισης,
αλλά όλες οι λέξεις έχουν μια πιθανότητα να επιλεχθούν, ανάλογα με τη συχνότητά τους.
Έτσι, τυχαίνει να επιλεχθεί η λέξη luck, και στο επόμενο βήμα η λέξη mate, παρ’ όλο που
δεν έχουν τη μεγαλύτερη συχνότητα εμφάνισης. Στο τέλος, ο χρήστης λαμβάνει ως έξοδο
τη φράση “good luck mate”.
Για τον υπολογισμό των πιθανοτήτων, εδώ έχουμε υιοθετήσει μια απλή τεχνική, στην
οποία αθροίζουμε όλες τις εμφανίσεις και διαιρούμε τη συχνότητα εμφάνισης f κάθε
λέξης με το σύνολο Σ. Για παράδειγμα, στο βήμα 1, Σ= 5+100+100+49+34 = 288. Η
συχνότητα εμφάνισης της λέξης luck είναι f(luck)=49, οπότε η πιθανότητα να επιλεχθεί
είναι f(luck)/Σ = 17%. Στη συνέχεια, αφού υπολογίσουμε την πιθανότητα κάθε λέξης, τότε
απλά επιλέγουμε ένα τυχαίο αριθμό 0-99 και αν αυτός είναι μεταξύ [0,1] (δύο από τους
100 πιθανούς αριθμούς) τότε επιλέγεται η λέξη game, αν είναι μεταξύ [2, 36] (35 από
τους 100 πιθανούς αριθμούς) επιλέγεται η morning, αν είναι [37, 71] η boy κ.ο.κ.
Στην περίπτωση που κατά την προσπέλαση του γράφου συναντήσουμε κάποια λέξη που
δεν έχει ακόλουθη, το πρόγραμμα τερματίζει χωρίς να είναι απαραίτητο να επιστραφεί
κείμενο μεγέθους όσων λέξεων έχει ορίσει ο χρήστης.


